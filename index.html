<html>
  <head>
    <link href="http://getbootstrap.com/dist/css/bootstrap.min.css" rel="stylesheet">
	<link href="style.css" rel="stylesheet">
  <meta charset="utf-8">
    <title>MoMa</title>
    <meta name="viewport" content="width=device-width">
  </head>
 <body style="background-color:powderblue">

<div class="container-fluid">
	<div class="row">

<br>

				
			<div class="container-fluid">
					<div class="row">
						<br></br>
			
</div> </ul>  
		</div>
	</div>

		
	
	
	 <body>
       <nav class="navbar navbar-inverse navbar-fixed-top">
      <div class="container">
        <div class="navbar-header">
          <button type="button" class="navbar-toggle collapsed" data-toggle="collapse" data-target="#navbar" aria-expanded="false" aria-controls="navbar">
            <span class="sr-only">Toggle navigation</span>
            <span class="icon-bar"></span>
            <span class="icon-bar"></span>
            <span class="icon-bar"></span>
          </button>
          <a class="navbar-brand" href="http://broccalisa.github.io">AROUND THE WORLD</a>
        </div>
        <div id="navbar" class="navbar-collapse collapse">
          <ul class="nav navbar-nav">
            <li><a href="http://broccalisa.github.io/cities/">CITIES</a></li>
            <li><a href="http://broccalisa.github.io/naturalplaces/">NATURAL PLACES</a></li>
            <li><a href="http://broccalisa.github.io/museums/">MUSEUMS</a></li>
             
          
              </ul>
             
        </div>
      </div>
    </nav>
 <div class="css-carousal">
   <img src="MOMA 1.jpg" class="css-img"/> 
   <img src="MOMA 2.jpg" class="css-img"/> 
  <img src="MOMA 3.jpg" class="css-img"/> 
   <img src="MOMA 4.png" class="css-img"/>
			
  </div>
  <br></br>	<br></br><br></br><br></br><br></br><br></br><br></br><br></br><br></br><br></br><br></br><br></br><br></br><br></br><br></br><br></br><br></br><br></br>

	 <center>
    	<H1>
    		<FONT COLOR="WHITE">
    			<B>
    				<BIG>
    			MOMA
    				</BIG>
    			</B>
    		</FONT>
    	</H1>
    	

</center>
<br>
<p>
Il Museum of Modern Art (conosciuto anche con l'acronimo MoMA) si trova a Midtown Manhattan a New York, sulla 53ª strada, tra la <br>
Quinta e la Sesta Avenue. Ha avuto una straordinaria importanza per lo sviluppo dell'arte moderna ed è stato spesso considerato <br>
il principale frutto moderno del mondo.<br>

La collezione del museo propone un'incomparabile visione d'insieme dell'arte moderna e contemporanea mondiale, poiché <br>
ospita progetti d'architettura e oggetti di design, disegni, dipinti, sculture, fotografie, serigrafie, illustrazioni, <br>
film e opere multimediali.<br>

La biblioteca e gli archivi del MoMA raccolgono oltre 300.000 libri e periodici, oltre alle schede personali di più di 70.000 artisti.<br>

L'idea originale di un museo di arte moderna fu sviluppata nel 1928 principalmente da Abby Aldrich Rockefeller (moglie di <br>
John D. Rockefeller Jr.) e da due delle sue amiche, Lillie P. Bliss e Mary Quinn Sullivan. Il loro gruppo divenne noto con <br>
vari soprannomi, tra cui "the Ladies" (It. Le Signore), "the daring ladies" (It. Le ardite Signore), e "the adamantine ladies" <br>
(It. Le Signore adamantine). Come sede del museo da loro ideato affittarono un edificio piuttosto modesto e lo aprirono al pubblico <br>
il 7 novembre 1929, 9 giorni dopo il crollo di Wall Street. Abby invitò A. Conger Goodyear, in precedenza presidente del consiglio di <br>
amministrazione della Albright Art Gallery di Buffalo, a diventare presidente del nuovo museo. La Rockefeller stessa assunse <br>
l'incarico di tesoriere. Si trattò di uno dei primi musei statunitensi ad essere dedicato interamente all'arte moderna e d'avanguardia<br>
(si veda anche la Gallery of Living Art di Gallatin e La Société Anonyme di K.Dreier) europee.<br>

Goodyear convinse Paul J. Sachs e Frank Crowninshield ad unirsi a lui come membri del consiglio di amministrazione. Sachs, <br>
condirettore e curatore della sezione stampe e disegni del Fogg Art Museum presso l'Università Harvard, fu incaricato di reperire <br>
i curatori. Goodyear gli chiese di suggerire un direttore e lui propose Alfred H. Barr Jr., un suo promettente giovane pupillo. <br>
Sotto la guida di Barr la collezione del museo, che in origine era composta di sole otto stampe e un disegno avuti grazie <br>
ad una donazione, si ampliò velocemente. Nel novembre del 1929 si tenne la prima mostra di successo, in cui furono esposte opere<br>
di Van Gogh, Gauguin, Cézanne, e Seurat.<br>

Il museo, dapprima ospitato in sei stanze tra gallerie e uffici al dodicesimo piano del Manhattan's Heckscher Building,<br>
all'angolo tra la 5th Avenue e la 57ª Strada, nei suoi primi dieci anni di vita si spostò in altre tre sedi provvisorie. <br>
Il ricchissimo marito di Abby era un fiero oppositore del museo (e in verità di tutta l'arte moderna) e si rifiutava di concedere <br>
finanziamenti per l'avventura, finanziamenti che dovettero essere trovati in altro modo e la mancanza dei quali si tradusse in <br>
effetti nei frequenti cambiamenti di sede. Nondimeno, alla fine egli donò il terreno su cui venne edificata l'attuale sede e <br>
fece altre donazioni di tanto in tanto, diventando comunque, suo malgrado, uno dei più grandi benefattori del museo.<br>

In quel periodo si tennero molte altre esposizioni di celebri artisti, come la personale di Vincent van Gogh inaugurata il 4 novembre 1935.<br>
Comprendeva 66 dipinti ad olio e 50 disegni fino ad allora inediti provenienti dai Paesi Bassi e dei commoventi estratti delle <br>
lettere scritte dall'artista; la mostra fu un grande successo di pubblico e diventò "un'anticipazione dell'attuale importanza di<br>
Van Gogh nell'immaginario contemporaneo.".<br>

Nel 1937 il MoMa trasferì i propri uffici e le proprie gallerie nel Time & Life Building all'interno del Rockefeller Center. <br>
Si tratta della sede attuale, rinnovata e riprogettata secondo l'International Style dagli architetti modernisti Philip L. Goodwin <br>
e Edward Durell Stone. Fu aperta al pubblico il 10 maggio 1939 e all'inaugurazione parteciparono seimila invitati, mentre l'apertura <br>
ufficiale venne data via radio dalla Casa Bianca dall'allora Presidente Franklin Delano Roosevelt.<br>

Il museo aumentò la propria fama a livello internazionale con la celebre retrospettiva dell'opera di Picasso del 1939-40, <br>
organizzata in collaborazione con l'Art Institute of Chicago. Grazie alla varietà delle opere esposte rappresentò una significativa<br>
reinterpretazione dell'arte del pittore spagnolo, apprezzata dagli studiosi d'arte e dagli storici. La mostra fu interamente <br>
organizzata da Barr, che adorava Picasso, era intesa a glorificare il più grande artista dell'epoca, e si pose come modello <br>
per tutte le retrospettive da allora in poi allestite dal museo.<br>

Quando il figlio di Abby Rockefeller, Nelson, nel 1939 all'età di trent'anni venne scelto dal consiglio di amministrazione come <br>
presidente di rappresentanza, si mise in prima linea nel pubblicizzare e promuovere il museo, sostenendo le nuove acquisizioni<br>
e il trasferimento nei nuovi e più ampi locali della 53ª strada. Anche suo fratello, David Rockefeller, nel 1948 entrò a far<br>
parte del consiglio di amministrazione e sostituì il fratello come presidente quando questi, nel 1958, venne eletto Governatore<br>
di New York. David incaricò il noto architetto Philip Johnson di riprogettare il giardino del museo e, in onore di sua madre, <br>
lo chiamò Abby Aldrich Rockefeller Sculpture Garden. Lui e la famiglia Rockefeller sono stati sempre strettamente legati al museo,<br>
anche grazie al Rockefeller Brothers Fund (It. Fondo fratelli Rockefeller), che ha finanziato l'istituzione a partire dal 1947.<br>
Attualmente nel consiglio di amministrazione sono presenti David Rockefeller, Jr. e Sharon Percy Rockefeller (moglie del senatore <br>
Jay Rockefeller).<br>


Contributi dei soci aderenti al movimento Immagine & poesia per il Wish Tree di Yoko Ono.<br>
Wish Tree, l'installazione di Yoko Ono nel Sculpture Garden realizzata nel mese di luglio 2010, è diventata in breve tempo molto<br>
popolare: sono numerosissimi i contributi (tra cui cartoncini artistici e poesie) che giungono da tutto il mondo.<br>
Considerata da molti la miglior collezione di capolavori di arte moderna del mondo, quella del MoMa comprende più di 150.000 opere,<br>
oltre a 22.000 film e 4 milioni di fermi immagine.<br>
L'edificio che ospita il MoMa è stato sottoposto a notevoli lavori di restauro e ammodernamento tra il 21 maggio 2002 il 20 novembre 2004.<br>
Il palazzo è stato ridisegnato dall'architetto giapponese Yoshio Taniguchi. Durante i lavori, dal giugno 2002 al settembre 2004, <br>
parte della collezione permanente del museo è stata esposta provvisoriamente al pubblico in quella che è stata soprannominata <br>
MoMA QNS, un'ex fabbrica di chiodi e ferramenta della Swingline, che si trova a Long Island City nel quartiere del Queens.<br>

L'opera di rinnovamento ha quasi raddoppiato gli ambienti a disposizione procurando quasi 58.000 m² di nuovi spazi. <br>
Il Peggy and David Rockefeller Building sul lato occidentale ospita le gallerie dell'esposizione principale, mentre il The Lewis B. <br>
and Dorothy Cullman Education and Research Building sul lato orientale accoglie sale per conferenze, concerti, laboratori per <br>
gli insegnanti d'arte, la biblioteca del museo e gli archivi. Tra i due edifici si trova, anch'esso ampliato, l'Abby Aldrich Rockefeller Sculpture Garden, <br>
dove si trovano due sculture di Richard Serra.<br>

Alla riapertura del MoMa ci sono state polemiche a causa dell'aumento del costo del biglietto d'ingresso, che è passato <br>
da 12 a 20 dollari, rendendolo il più costoso museo della città; in ogni caso, grazie alla sponsorizzazione della catena di <br>
supermercati Target, il venerdì dopo le 16 l'ingresso è libero per tutti. Discussioni ha suscitato anche la realizzazione<br>
dell'opera di rinnovamento in sé. Alcuni critici hanno sostenuto che il lavoro di Taniguchi è uno splendido esempio di architettura<br>
contemporanea, mentre altri non hanno affatto gradito alcuni tratti del progetto, come la gestione degli spazi.<br>

Il numero dei visitatori del MoMa è salito fino a 2,5 milioni all'anno a fronte dell'1,5 che entravano nelle sue sale prima<br>
del rinnovamento. Il direttore del museo, Glenn D. Lowry, prevede che alla fine questo numero si stabilizzi sui <br>
2,1 milioni di visitatori l'anno.
</p>
</body>
</html>

